# Tech voor taal: Wetenschappelijke artikelen begrijpend lezen met *Pentimentor*.

**Wetenschappelijke artikelen gebruiken als lesmateriaal in het middelbaar onderwijs is niets nieuws. Hoewel deze artikelen scholieren een aanzet kunnen geven tot wetenschappelijk onderzoek, toch kan het begrijpend lezen van deze materie voor deze scholieren moeizaam verlopen. Voornamelijk scholieren met taal- en leesstoornissen, waaronder dyslexie, kunnen hierbij extra last ervaren. Personaliseerbare tekstvereenvoudiging kan dit oplossen. Hoewel het brede publiek niet over een eenduidige oplossing beschikt, toch kan het prototype *Pentimentor* dit wel met de nieuwste taaltechnologieën.**

Plaats jezelf in de schoenen van een scholier in de derde graad van het middelbaar onderwijs. Tijdens de lessen krijg je de opdracht om de volgende samenvatting van een wetenschappelijke artikel te lezen. 

![Bron: Abstract van scriptie.](screenshot-abstract.png)

Moeilijk toch? Hoewel symptomen van dyslexie niet enkel *dansende letters* zijn, toch beklemtoont deze simulatie de stoorzenders waarmee scholieren met dyslexie kunnen kampen. De volledige simulatie kan u op deze link terugvinden. Daarnaast houden onderzoekers geen rekening met de *lagere* doelgroep en daarmee zijn nieuwe termen moeilijker om te lezen. Leerkrachten kunnen dit echter aanpakken door de oorspronkelijke tekst te vereenvoudigen.

In de volgende afbeelding herschrijf ik de tekst vier stappen uit. Dit om de werking van personaliseerbare tekstvereenvoudiging te illustreren. 

1. Ik pas het oorspronkelijk formaat aan naar een weergave op maat van de scholier met dyslexie.
2. Ik pas ongekende of moeilijke woordenschat aan naar een eenvoudiger synoniem, of ik voeg het woord toe aan een woordenlijst.
3. Moeilijke zinnen of zinsyntax herschrijf ik naar kortere zinnen; zonder dat deze zinnen de oorspronkelijke semantiek aanpassen.
4. De oorspronkelijke paragraaf herschrijf ik in een nieuw formaat. Hier schrijf ik de abstract als opsomming.

De tekstinhoud blijft echter onaangepast, maar hiervoor kunnen leerkrachten de tekst op maat van de scholier vereenvoudigen. Dit kunnen zij door eenvoudigere synoniemen te gebruiken, passief naar actief te schrijven of door de tekst in een ander formaat te gieten, zoals een tabelvorm of een opsomming. Iedereen kan een tekst vereenvoudigen, waarbij de auteur rekening houdt met de achtergrond van de persoon waarvoor de auteur schrijft.

![Bron: Abstract van scriptie.](screenshot-abstract-post.png)

Meer informatie rond de verschillende soorten tekstvereenvoudiging kan u op deze link terugvinden.


## Gebrek aan tools voor personaliseerbare tekstvereenvoudiging
De overheid leent toepassingen uit die vooral het lezen van wetenschappelijke artikelen kan bevorderen, zoals Alinea en Kurzweil. Echter leidt deze scriptie af dat deze toepassingen niet in staat zijn om teksten te kunnen vereenvoudigen, maar voornamelijk de tekst in een ander formaat kunnen gieten op maat van scholieren met dyslexie. Online vinden we toepassingen terug zoals SciSpace en Simplish. Deze toepassingen kunnen de tekstinhoud aanpassen, maar personaliseerbaarheid ontbreekt in deze toepassingen.  Reeds bewezen technieken met deze toepassingen moeten ontwikkelaars combineren met de personaliseerbaarheid die de toepassingen aanreiken.

## Middelen om een tekst automatisch te vereenvoudigen
Handmatig zinnen herschrijven is een taak op zich. Hoewel dit proces door een machine laten doen op maat van een ontelbaar aantal studenten een moeilijke taak is, toch kunnen taalmodellen dit mogelijk maken. Vrij beschikbare taalmodellen kunnen de moeilijkheidsgraad van de tekst verlagen, maar kunnen niet de tekstinhoud interpreteren en omvormen naar een tabelvorm of naar een opsomming. GPT-3, of het achterliggende taalmodel van Bing Chat en ChatGPT, doet dit wél en vormt daarmee een pivotale bouwsteen voor tekstvereenvoudiging door een machine. Het probleem is dat dit via *commandline* gebeurt. Hoewel het taalmodel potentieel toont, toch moeten ontwikkelaars een omgeving maken die deze technologie toegankelijk maakt voor het grote publiek. Dat doet *Pentimentor*.

## Wetenschappelijke artikelen begrijpend lezen met *Pentimentor*

*Pentimentor* moet twee zaken aantonen: Allereerst toont het aan dat ontwikkelaars anno 2021 met eenduidige tools dergelijk systemen kunnen ontwikkelen voor het onderwijs. Met gratis tools kan het systeem de tekst uit een ingediend wetenschappelijk artikel ophalen, alsook kan het systeem de tekst naar een nieuw formaat schrijven, zowel als word-document en pdf-document. Systemen hebben bijvoorbeeld moeite bij het inlezen van oude wetenschappelijke artikelen. Daarom maakt het systeem gebruik van een geavanceerde methode die wél de tekst kan ophalen.


